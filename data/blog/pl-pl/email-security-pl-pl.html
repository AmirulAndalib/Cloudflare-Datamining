<div class="mb2 gray5">5 min read</div>
<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2022/09/image2-20.png" class="kg-image" alt="Cloudflare Area 1 – najlepszy system bezpieczeństwa poczty e-mail jest coraz lepszy" loading="lazy"></figure>
	<p>23 lutego 2022 roku, po dwóch latach jako klient, w którym to czasie ataki phishingowe praktycznie zniknęły ze skrzynek pocztowych naszych pracowników, Cloudflare <a href="https://blog.cloudflare.com/why-we-are-acquiring-area-1">ogłosiło</a> przejęcie Area 1 Security.</p>
	<p>Dzięki wyjątkowej technologii (o której dowiesz się więcej poniżej) Cloudflare Area 1 proaktywnie wykrywa kampanie phishingowe i chroni przed nimi, zanim atak w ogóle się zacznie. Oznacza to potencjalnie zapobiegnięcie ponad 90% wszystkich cyberataków – ponieważ według badań firmy Deloitte aż tyle z nich zaczyna się właśnie od poczty. A to wszystko przy znikomym wpływie na produktywność pracowników.</p>
	<p>Jednak zapobieganie 90% ataków nie wystarczy, i dlatego właśnie zabezpieczenia poczty Cloudflare Area 1 są częścią naszej platformy Zero Trust. Oto, co do niej dodaliśmy.</p>
	<h3 id="zabezpieczenia-poczty-na-pulpicie-nawigacyjnym-cloudflare">Zabezpieczenia poczty na pulpicie nawigacyjnym Cloudflare</h3>
	<p><strong>Od dziś na pulpicie nawigacyjnym Cloudflare możesz znaleźć sekcję poświęconą bezpieczeństwu poczty e-mail. To najłatwiejszy sposób, by zapoznać się z zabezpieczeniami poczty elektronicznej Cloudflare Area 1 i zacząć ich używać.</strong></p>
	<p>W tej sekcji możesz <a href="https://www.cloudflare.com/lp/emailsecurity" target="_blank">poprosić o licencję próbną</a>, która zapewnia dostęp do pełnej wersji produktu przez 30 dni.</p>
	<p>Nasz zespół poprowadzi Cię przez konfigurację, która zajmie jedynie kilka minut. To dlatego, że <a href="https://blog.cloudflare.com/replace-your-email-gateway-with-area-1">Area 1 nie wymaga instalacji i wdrożenia bezpiecznej bramy e-mailowej (SEG)</a>. Wystarczy skonfigurować Area 1 jako element poczty albo połączyć poprzez interfejs API, rejestrowanie w dzienniku lub inne łączniki – żadna z tych opcji nie zaburza przepływu wiadomości ani wrażeń z użytkowania. Nie potrzeba także nowego sprzętu, urządzeń ani agentów.</p>
	<p>Po rozpoczęciu okresu próbnego można kontrolować wykrywanie zagrożeń w czasie rzeczywistym. Zespół Area 1 będzie natychmiast powiadamiał o incydentach wymagających pilnej uwagi.</p>
	<p>Na koniec okresu próbnego otrzymasz także ocenę ryzyka phishingu, w ramach którego nasz zespół wyjaśni wpływ wykrytych ataków i odpowie na wszelkie pytania.</p>
	<figure class="kg-card kg-image-card"><img src="https://blog.cloudflare.com/content/images/2022/09/image1-23.png" class="kg-image" alt="Email Security page in the Cloudflare Dashboard" loading="lazy"></figure>
	<p>Kolejną opcją w sekcji pulpitu nawigacyjnego Cloudflare poświęconej bezpieczeństwu poczty e-mail jest wersja demonstracyjna Area 1.</p>
	<p>Wystarczy kliknąć przycisk, by przejść do portalu Area 1 fikcyjnej firmy i zobaczyć produkt w akcji. W wersji demonstracyjnej można wypróbować wszystkie funkcje produktu, w tym zaawansowane klasyfikatory wiadomości, zabezpieczenia przed BEC, widok sfałszowanych domen w czasie rzeczywistym oraz wyjątkowe możliwości wyszukiwania i śledzenia wiadomości.</p>
	<figure class="kg-card kg-image-card"><img src="https://blog.cloudflare.com/content/images/2022/09/image3-12.png" class="kg-image" alt="screenshots of the Area 1 portal showing prevented attacks by threat type, detection statistics and top BEC targets" loading="lazy"></figure>
	<h3 id="rozszerzenia-produktu">Rozszerzenia produktu</h3>
	<p>Ponieważ nasze produkty są natywne dla chmury, opracowaliśmy pewne unikatowe funkcje. Przede wszystkim możemy skanować Internet w poszukiwaniu infrastruktury osób atakujących oraz źródeł i mechanizmów dostarczania, w celu powstrzymania ataków phishingowych na długo, zanim dotrą do skrzynki odbiorczej. Jest to możliwe dzięki najnowocześniejszym modelom uczenia maszynowego, które wykorzystują dane z analizy zagrożeń zgromadzone przez Area 1 przez dziewięć lat istnienia. Obecnie wykorzystywane są również dane 124 miliardów cyberzagrożeń blokowanych przez Cloudflare każdego dnia oraz 1,7 biliona powiązanych zapytań DNS.</p>
	<p>Ponieważ produkt jest oparty na chmurze i nie wykorzystuje lokalnych urządzeń, te unikatowe zestawy danych i modele przynoszą natychmiastowe korzyści wszystkim klientom i zapewniają ochronę przed atakami e-mailowymi każdego typu (adresy URL, ładunki, BED), w dowolnym wektorze (e-mail, sieć Web, sieć lokalna) i o dowolnym kanale (zewnętrzny, wewnętrzny, zaufani partnerzy). Ponadto zestawy danych o zagrożeniach, elementy obserwowane i oznaki naruszenia bezpieczeństwa (IOC) stanowią teraz dodatkowe sygnały wysyłane do <a href="https://www.cloudflare.com/products/zero-trust/gateway" target="_blank">Cloudflare Gateway</a> (części systemu Zero Trust), rozszerzając zabezpieczenia poza pocztę e-mail i zapewniając klientom Cloudflare najlepszą na rynku ochronę przeciw atakom łączącym kilka technik.</p>
	<p>Wiedza, którą Area 1 zdobyło przez lata specjalizacji w badaniach nad zagrożeniami i zwalczaniu ich źródeł, prowadzi także do nowej inicjatywy na większą skalę, której celem jest zwiększenie bezpieczeństwa każdego klienta Cloudflare, ale i Internetu w ogóle – Cloudforce One.</p>
	<blockquote><em>Zespół Cloudforce One tworzą analitycy należący do pięciu podzespołów: analiza malware, analiza zagrożeń, aktywne ograniczanie ryzyka i środki zaradcze, analiza danych oraz udostępnianie danych. Razem wyśledzili oni wielu najbardziej wyrafinowanych cyberprzestępców na świecie podczas pracy w amerykańskiej agencji wywiadowczej National Security Agency, USCYBERCOM oraz Area 1. Mają także doświadczenie w bliskiej współpracy z podobnymi organizacjami i agencjami rządowymi w celu zwalczania źródeł zagrożeń. Opublikowali również liczne raporty na tematy bezpieczeństwa o istotnym znaczeniu geopolitycznym, takie jak ukierunkowane ataki na agencje rządowe, firmy technologiczne, branżę energetyczną i kancelarie prawne, a także regularnie informowali o swoich działaniach najważniejsze organizacje na całym świecie.</em></blockquote>
	<p>Zespół wesprze ochronę wszystkich klientów Cloudflare poprzez bliską współpracę z zespołami odpowiedzialnymi za istniejący produkt, inżynierię oraz bezpieczeństwo, opierając się na taktykach, technikach i procedurach wykorzystywanych w środowisku naturalnym w celu udoskonalenia naszych produktów. Klienci otrzymają lepszą ochronę bez konieczności podejmowania żadnych działań.</p>
	<p>Ponadto klienci mogą zakupić subskrypcję Cloudforce One (<a href="https://blog.cloudflare.com/cloudforce-one-is-now-ga">od niedawna ogólnie dostępną</a>), które zapewnia dostęp do danych na temat zagrożeń i dedykowanych narzędzi bezpieczeństwa oraz możliwość wysyłania wniosków o udzielenie informacji do zespołu odpowiedzialnego za zwalczanie źródeł zagrożeń. Wnioski mogą dotyczyć dowolnego tematu bezpieczeństwa, a nasz zespół będzie bezzwłocznie je analizować i na nie odpowiadać. Przykładowo zespół analizy malware może przyjąć od klienta potencjalnie złośliwe oprogramowanie i sporządzić jego analizę techniczną.</p>
	<p>Jeszcze jednym wartym omówienia narzędziem są zasady <a href="https://www.cloudflare.com/learning/dns/dns-records/dns-spf-record" target="_blank">SPF</a>/<a href="https://www.cloudflare.com/learning/dns/dns-records/dns-dkim-record" target="_blank">DKIM</a>/<a href="https://www.cloudflare.com/learning/dns/dns-records/dns-dmarc-record" target="_blank">DMARC</a>, które pomagają zapobiegać <a href="https://www.cloudflare.com/learning/ssl/what-is-domain-spoofing" target="_blank">fałszywym wiadomościom e-mail</a> i zawsze stanowiły istotny element modeli zagrożeń Area 1. Klienci Cloudflare Area 1 otrzymują cotygodniowe raporty DMARC, dzięki którym można sprawdzić efektywność konfiguracji, ale wyrazili także zainteresowanie rekordami SPF/DKIM/DMARC własnych domen.</p>
	<p>Dlatego postanowiliśmy dodać <a href="https://blog.cloudflare.com/tackling-email-spoofing">kreator DNS zabezpieczeń poczty e-mail</a> do naszego zestawu zabezpieczeń poczty elektronicznej, by ułatwić klientom konfigurację SPF, DKIM i DMARC. Kreator jest już dostępny dla wszystkich klientów korzystających z Cloudflare DNS, a wkrótce będzie dostępny także dla klientów Cloudflare Area 1 korzystających z DNS stron trzecich. SPF, DKIM i DMARC bywają skomplikowane, ale są niezbędne w staraniach o zwiększenie bezpieczeństwa w Internecie, a to rozwiązanie pomoże zbudować solidne podstawy.</p>
	<p>Już wkrótce ogłosimy kolejne rozszerzenia zestawu funkcji Area 1. Tymczasem, jeśli chcesz wypróbować Area 1 we własnej organizacji, zachęcamy do skorzystania z oceny ryzyka phishingu <a href="https://www.cloudflare.com/lp/emailsecurity" target="_blank">tutaj</a> lub zapoznanie się w interaktywną wersją demonstracyjną w sekcji pulpitu nawigacyjnego Cloudflare poświęconej poczcie e-mail.</p>
	<h3 id="obejrzyj-na-cloudflare-tv">Obejrzyj na Cloudflare TV</h3><!--kg-card-begin: html-->
	<div style="position: relative; padding-top: 56.25%;"><iframe src="https://customer-rhnwzxvb3mg4wz3v.cloudflarestream.com/b7a275c9231d4526aade7d45d41187f2/iframe?preload=true&amp;poster=https%3A%2F%2Fcustomer-rhnwzxvb3mg4wz3v.cloudflarestream.com%2Fb7a275c9231d4526aade7d45d41187f2%2Fthumbnails%2Fthumbnail.jpg%3Ftime%3D2s%26height%3D600" style="border: none; position: absolute; top: 0; left: 0; height: 100%; width: 100%;" allow="accelerometer; gyroscope; autoplay; encrypted-media; picture-in-picture;" allowfullscreen="true"></iframe></div><!--kg-card-end: html-->
</div>