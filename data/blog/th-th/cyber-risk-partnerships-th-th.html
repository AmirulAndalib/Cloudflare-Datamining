<div class="mb2 gray5">1 min read</div>
<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2021/12/Cyber-Insurence.png" class="kg-image" alt="Cloudflare announces partnerships with leading cyber insurers and incident response providers" loading="lazy"></figure>
	<p>เรายินดีเป็นอย่างยิ่งที่จะประกาศให้ทราบถึงโปรแกรมความร่วมมือจัดการความเสี่ยงทางไซเบอร์กับผู้ให้บริการประกันภัยไซเบอร์และรับมือเหตุการณ์ไม่คาดคิด เพื่อช่วยให้ลูกค้าของลงลดความเสี่ยงทางไซเบอร์ ลูกค้า Cloudflare นั้นจะได้รับส่วนลดเบี้ยประกันหรือได้รับความคุ้มครองที่มากขึ้นจากพาร์ทเนอร์ของเรา นอกจากนั้น พาร์ทเนอร์ด้านการรับมือเหตุการณ์ไม่คาดคิดของเรานั้นเองก็ได้มีความร่วมมือกับเราในการลดความเสี่ยงในการถูกโจมตีอย่างเร่งด่วนมากขึ้น</p>
	<h2 id="-"><strong>ความเสี่ยงทางไซเบอร์ของธุรกิจเป็นเช่นไร</strong></h2>
	<p>เรามาเริ่มต้นกันที่ความปลอดภัยและประกันภัยดีกว่า เช่น การเป็นเจ้าของบ้านนั้นเป็นเรื่องที่น่าตื่นเต้นและเป็นความรับผิดชอบ คุณตกแต่งบ้านของคุณ และบำรุงรักษาบ้าน และปกป้องให้บ้านของคุณปลอดภัยจากความเป็นไปได้ที่จะถูกบุกรุกแม้เพียงเล็กน้อย ล้อมรั้ว ล็อกประตู ติดตั้งระบบรักษาความปลอดภัยรุ่นใหม่ที่สุด และอีกมากมาย มาตรการเหล่านี้ช่วยลดความเป็นไปได้ของการถูกบุกรุกแน่นอน แต่คุณก็ยังคงซื้อประกันภัย ดัวยเหตุผลใด เพื่ออุดช่องโหว่ความเป็นไปได้ว่าอาจเกิดสิ่งที่ผิดพลาดขึ้นได้ เช่น ความผิดพลาดของมนุษย์อย่างเช่นการลืมปิดประตูโรงรถ หรือเหตุการณ์ที่ไม่คาดคิดอย่างไฟไหม้ พายุเฮอริเคน และอีกมากมาย และเมื่อมีสิ่งผิดพลาดเกิดขึ้น คุณก็จะขอให้ผู้เชี่ยวชาญ (หรือในที่นี้ก็คือตำรวจ) มาตรวจสอบและรับมือกับเหตุการณ์ดังกล่าว</p>
	<p>การดำเนินธุรกิจที่มีตัวตนออนไลน์ไม่ว่าจะรูปแบบใดก็ตามนั้นก็ดำเนินไปในทางที่คล้ายคลึงกัน การมีรูปแบบความปลอดภัยที่เหมาะสมเตรียมรับมือไว้นั้นเป็นสิ่งที่สำคัญอย่างมากในการปกป้องธุรกิจ ลูกค้า และพนักงานของคุณจากการโจมตีทางไซเบอร์ที่อันตราย แต่ในฐานะเจ้าของ/CFO/CISO ของธุรกิจที่มีความรับผิดชอบ ถึงอย่างไรคุณก็ต้องซื้อประกันภัยไซเบอร์เพื่อปกป้องธุรกิจของคุณจากเหตุการณ์แบบลองเทลที่อาจทำให้ผู้บุกรุกที่เป็นอันตรายเข้าถึงสภาพแวดล้อมของคุณได้ และทำให้เกิดความเสียหายทางทรัพย์สินต่อธุรกิจของคุณ และหากเกิดเหตุการณ์ดังกล่าวขึ้น คุณก็จะต้องติดต่อบริษัทผู้รับมือกับเหตุการณ์ไม่คาดคิดเพื่อการตรวจสอบและลดความเสี่ยงต่อไป</p>
	<p>โดยสรุปก็คือ คุณควรจะทำทุกสิ่งที่ทำได้เพื่อลดความเสี่ยงภัยทางไซเบอร์ให้กับธุรกิจ โดยการมีระบบความปลอดภัยที่เหมาะสม ประกันภัย และมาตรการรับมือเชิงรุกเตรียมพร้อม</p>
	<h2 id="-ransomware-"><strong>อุตสาหกรรมประกันภัยไซเบอร์และการจู่โจมแบบ Ransomware ที่เพิ่มมากขึ้น</strong></h2>
	<p>ในช่วงเวลาสองปีที่ผ่านมา การจู่โจมด้วย Ransomware ที่เพิ่มมากขึ้นนั้นสร้างความเสียหายมากมายแต่ธุรกิจและอุตสาหกรรมประกันภัยไซเบอร์ จากรายงานของ Treasury Department การทำธุรกรรมเกือบ 600 ล้านดอลลาร์นั้นมีความเสี่ยงข้องกับการชำระเงินที่อาจเป็น Ransomware ตามข้อมูลใน Suspicious Activity Reports (SAR) ที่จัดทำโดยสำนักงานทางการเงินและมอบให้กับรัฐบาลสหรัฐอเมริกาในช่วงเวลา 6 เดือนแรกของปี 2021 โโยเพิ่มขึ้นจากปี 2020 มากขึ้นถึง 40% นอกเหนือจากนั้น ฝ่ายตรวจสอบของ Treasury Department iนั้นยังพบว่าการทำธุรกรรมบิตคอยน์กว่า 5.2 พันล้านดอลลาร์นั้นอาจเกี่ยวข้องกับการชำระเงิน Ransomware ที่น่าสงสัย ซึ่งทำให้เราเห็นว่าแท้จริงแล้วธุรกรรมที่เป็น Ransomware นั้นมีมากกว่าที่เราคิด1</p>
	<p>การโจมตีแบบดังกล่าวที่เพิ่มมากขึ้นนั้นได้ทำและควรทำให้ธุรกิจต่างๆ ระมัดระวังมากขึ้น และทำให้พวกเขาเตรียมมาตรฐานป้องกันภัยทางไซเบอร์ไว้มากขึ้น รวมถึงการซื้อประกันภัยไซเบอร์ไว้เช่นกัน</p>
	<figure class="kg-card kg-image-card"><img src="https://blog.cloudflare.com/content/images/2021/12/Cyber-insurance-body.png" class="kg-image" alt="" loading="lazy"></figure>
	<p>นอกจากนั้น ความถี่และความรุนแรงของการโจมตีที่เพิ่มมากขึ้น โดยเฉพาะอย่างยิ่งการโจมตีด้วย Ransomware นั้นทำให้เกิดการเคลมประกันภัยและสัดส่วนความเสียหายที่สูงขึ้นให้แก่ผู้เอาประกัน (สัดส่วนความเสียหายอ้างอิงจากการเคลมประกันภัย เช่น บริษัทประกันภัยกี่แห่งที่ต้องจ่ายค่าเคลมประกันและหารด้วยเบี้ยประกันรวมที่ได้รับมา เช่น ลูกค้าจ่ายเบี้ยประกันให้แก่บริษัทประกันเท่าใด) จากรายงานฉบับล่าสุด ความเสียหายรูปแบบที่พบได้บ่อยที่สุดที่ได้รับการคุ้มครองโดยบริษัทประกันภัยนั้นคือ Ransomware (41%) ความเสียหายจากการโอนเงินทางอิเล็กทรอนิกส์ (27%) และเหตุการณ์อีเมลธุรกิจถูกบุกรุก (19%) แนวโน้มนี้ทำให้ผู้ให้ประกันภัยรายเดิมที่มีอยู่ต้องประเมินความคุ้มครองใหม่ว่าพวกเขาสามารถให้ความคุ้มครองได้เท่าใด และจะต้องคิดเบี้ยประกันกับลูกค้าเท่าไรเพื่อที่จะให้ความคุ้มครองดังกล่าวได้ ดังนั้นจึงทำให้เกิดความเปลี่ยนแปลงในระดับโครงสร้างที่อาจส่งผลกระทบต่อความสามารถของบริษัทต่างๆ ในการลดความเสี่ยงทางไซเบอร์ โดยเฉพาะอย่างยิ่งบริษัทขนาดกลางและเล็ก</p>
	<p>ผลลัพธ์ท้ายสุดนั้นคือการเพิ่มราคาเบี้ยประกันภัยที่เพิ่มสูงและอัตราการปฏิเสธการให้ประกันที่เพิ่มสูงขึ้นอย่างมากในระยะเวลา 12 เดือนที่ผ่านมาในบรรดาบริษัทประกันภัย ซึ่งทำให้ลูกค้าต้องเฟ้นหาความคุ้มครองใหม่ๆ เบี้ยประกันเพิ่มสูงขึ้นมากกว่า 50% อ้างอิงจากผู้เชี่ยวชาญด้านความปลอดภัยของข้อมูลและผู้จำหน่าย และมีบางส่วนที่การเสนอราคาเพิ่มขึ้นเกือบถึง 100%2 อีกทั้ง ประกันภัยไซเบอร์ที่ใช้งานได้และการคุ้มครองที่เหมาะสมซึ่งหาได้ยากนั้นส่งผลต่อธุรกิจขนาดเล็กและขนาดกลางที่มักตกเป็นเป้าหมายของการจู่โจมทางไซเบอร์ จากรายงานวิจัยเมื่อไม่นานมานี้ การโจมตี Ransomware ราว 70% นั้นมุ่งเป้าไปที่องค์กรที่มีพนักงานต่ำกว่า 1,000 คน3 ความสามารถในการจู่โจมทางไซเบอร์โดยอัตโนมัติผนวกเข้ากับอุปกรณ์การเข้าถึงทางไกลที่ไม่มีการรักษาความปลอดภัยในช่วงระบาดของโรคก็ยิ่งทำให้องค์กรต่างๆ เผชิญกับอันตราย อีกทั้งยังต้องเผชิญกับสถารการณ์ที่เบี้ยประกันไซเบอร์เพิ่มสูงขึ้นหรือไม่สามารถหาซื้อความคุ้มครองได้อีกด้วย</p>
	<p>ในขณะที่ผู้ให้บริการบางรายไม่รวมการชดเชยเงินสำหรับการจู่โจมด้วย Ransomware ไว้กับนโยบายสำหรับลูกค้า หรือปฏิเสธไม่ให้การคุ้มครองลูกค้าที่ไม่มีมาตรการรักษาความปลอดภัยที่เหมาะสมอยู่แล้ว แต่ก็ยังมีผู้ให้บริการแบบใหม่อื่นๆ ที่ดึงดูดลูกค้าด้วยความคุ้มครองที่มากขึ้นหรือราคาที่ต่ำลงเพื่อกระตุ้นให้ลูกค้ามีการรักษาความปลอดภัยทางไซเบอร์ให้มากขึ้น</p>
	<h2 id="-cloudflare"><strong>ความร่วมมือด้านความเสี่ยงทางไซเบอร์ของ Cloudflare</strong></h2>
	<p>ที่ Cloudflare เราเชื่อมั่นในการทำให้อินเทอร์เน็ตเป็นสถานที่ที่ดีขึ้น ขณะนี้เราได้ให้ความช่วยเหลือแก่ลูกค้าให้พวกเขาสามารถมุ่งเน้นกับการทำธุรกิจจริงๆ ของตนเอง ขณะที่เรารับมือกับการรักษาความปลอดภัยทางไซเบอร์ และเราได้ก้าวไปอีกขั้น เราช่วยลดความเสี่ยงด้านภัยทางไซเบอร์ให้กับลูกค้าโดยการร่วมมือกับผู้ให้บริการประกันภัยไซเบอร์และรับมือเหตุการณ์ไม่คาดคิด</p>
	<p>เป้าหมายของเราคือการช่วยลดความเสี่ยงทางไซเบอร์ให้แก่ลูกค้า เราดำเนินการดังกล่าวด้วยความร่วมมือกับบริษัทชั้นนำมากมายดังที่กล่าวไว้ด้านล่าง ลูกค้าของเราจะได้ความคุ้มครองที่มากขึ้นและส่วนลดเบี้ยประกันสำหรับนโยบายประกันภัยทางไซเบอร์ ด้วยการใช้ประโยชน์จากรูปแบบความปลอดภัยกับ Cloudflare</p>
	<figure class="kg-card kg-image-card"><img src="https://blog.cloudflare.com/content/images/2021/12/pasted-image-0-5.png" class="kg-image" alt="" loading="lazy"></figure>
	<p><strong>บริษัทประกันภัย: </strong>ด้วยชุดการรักษาความปลอดภัยของ Cloudflare ลูกค้าของเราจะได้รับความคุ้มครองรอบด้านเพื่อป้องกันภัยคุกคามที่พบได้มากที่สุดและเป็นอันตราย ในกรณีส่วนใหญ่ เมื่อผู้โจมตีเห็นว่าธุรกิจนั้นใช้งาน Cloudflare พวกเขาก็จะรู้ว่าตัวเองไม่สามารถโจมตีแบบ Denial of Service (DoS) หรือเจาะเข้ามาในเครือข่ายของลูกค้าได้ เมื่อรู้ถึงศักยภาพของ Cloudflare แล้วผู้โจมตีมุ่งเป้าไปที่เป้าหมายที่อ่อนแอกว่า ซึ่งทำให้เห็นว่าลูกค้าของเราจะเผชิญกับความถี่และความรุนแรงของการโจมตีที่น้อยลง และเมื่อลูกค้าเผชิญกับความเสี่ยงน้อยลง สัดส่วนความเสียหายที่จะเกิดกับผู้ให้ประกันก็น้อยลงตาม พาร์ทเนอร์ของเราเข้าใจถึงประโยชน์ในการรักษาความปลอดภัยด้วยชุดรักษาความปลอดภัยของ Cloudflare และให้ลูกค้าของเราได้รับอัตราเบี้ยประกันที่ถูกลงและความคุ้มครองที่มากขึ้น</p>
	<p>ลูกค้าของ Cloudflare มีสิทธิ์ได้รับส่วนลด/เครดิตเบี้ยประกันและความคุ้มครองที่มากขึ้นจากพาร์ทเนอร์ของเรา <a href="https://www.at-bay.com/cloudflare?utm_campaign=Cloudflare+Partnership&amp;utm_source=Cloudflare&amp;utm_medium=website&amp;utm_term=AtBayCloudflarePartnership">At-Bay</a>, <a href="https://info.coalitioninc.com/partnership-cloudflare.html">Coalition</a> และ <a href="https://cowbell.insure/cloudflare">Cowbell Cyber</a>.</p>
	<blockquote><em>"นโยบายการประกันภัยนั้นเป็นเครื่องมือที่มีประสิทธิภาพในการกล่าวถึงผลกระทบที่ตัวเลือกในการรักษาความปลอดภัยมีต่อความเสี่ยงทางการเงินของบริษัทต่างๆ" ด้วยการให้ราคาที่ดีกว่ากับบริษัทต่างๆ ที่มีมาตรการรักษาความปลอดภัยที่เข้มแข็งกว่า เช่น การป้องกัน DDoS ที่ครบครันของ Cloudflare เราช่วยให้ลูกค้าเข้าใจได้ว่าการลดความเสี่ยงนั้นมีข้อดีเช่นไร การดึงดูดลูกค้าด้วยการใช้โซลูชั่นรักษาความปลอดภัยที่นำสมัยอย่าง Cloudflare ควบกับการเฝ้าระวังความเสี่ยงแบบไร้ค่าใช้จ่ายของ At-Bay นั้นช่วยลดการเกิดภัย Ransomware ในพอร์ทโฟลิโอของ At-Bay ให้ต่ำกว่ามาตรฐานของตลาดถึง 7 เท่า</em><br><em>- <strong>Rotem Iram</strong> </em>ผู้ร่วมก่อตั้งและ CEO บริษัท At-Bay</blockquote>
	<blockquote><em>"ผลงานของ Cloudflare ในการสร้างสังคมอินเทอร์เน็ตที่ปลอดภัยขึ้นนั้นยอดเยี่ยมมาก" เมื่อเทคโนโลยีของ Cloudflare จับคู่กับประกันภัย เราสามารถคุ้มครองธุรกิจต่างๆ ได้ในรูปแบบที่ต่างออกไปอย่างสิ้นเชิง เราตื่นเต้นเป็นอย่างยิ่งที่จะได้มอบความคุ้มครองด้านประกันภัยไซเบอร์ที่มากกว่าเดิมให้แก่ลูกค้า Cloudflare ควบคู่ไปกับแพลตฟอร์มการเฝ้าระวังด้านความปลอดภัยของ Coalition เพื่อช่วยให้ธุรกิจต่างๆ ได้สร้างความยืดหยุ่นด้านไซเบอร์อย่างแท้จริงด้วยนโยบายการประกันภัยที่ใช้ได้เสมอ"</em><br>- <em><strong>Joshua Motta</strong> ผู้ร่วมก่อตั้ง &amp; CEO บริษัท Coalition</em></blockquote>
	<blockquote><em>"เราตื่นเต้นเป็นอย่างยิ่งที่จะได้ร่วมงานกับ Cloudflare เพื่อตอบรับต่อความต้องการด้านความปลอดภัยไซเบอร์ของลูกค้า และช่วยลดความเสี่ยงทางไซเบอร์" การร่วมมือกับบริษัทด้านการรักษาความปลอดภัยไซเบอร์อย่าง Cloudflare นั้นจะช่วยเพิ่มการรับประกันภัยที่มีข้อมูลประกอบการตัดสินใจที่อุตสาหกรรมต้องการอย่างแน่นอน"</em><br>- <em><strong>Nate Walsh</strong> </em>หัวหน้าฝ่ายกลยุทธ์ความร่วมมือ บริษัท Corvus Insurance</blockquote>
	<blockquote><em>"ความซับซ้อนและความเสี่ยงของการโจมตีทางไซเบอร์นั้นเพิ่มขึ้นอย่างต่อเนื่อง และบริษัทขนาดเล็กและกลางนั้นกลายมาเป็นเป้าของการโจมตีประเภทนี้มากขึ้นเรื่อยๆ" ด้วยการร่วมมือกับ Cloudflare เราต้องการที่จะส่งเสริมธุรกิจเหล่านี้ให้ใช้มาตรฐานความปลอดภัยที่ดีที่สุด และเล็งเห็นช่องโหว่ด้วยวิธีการเชิงรุก เพื่อให้พวกเขาใช้ประโยชน์จากการประหยัดค่าเบี้ยประกันภัยไซเบอร์"</em><br><em>- <strong>Jack Kudale</strong> ผู้ก่อตั้งและ CEO บริษัท Cowbell Cyber</em></blockquote>
	<p><strong>บริษัทผู้รับมือเหตุการณ์ไม่คาดคิด:</strong> พาร์ทเนอร์ผู้รับมือกับเหตุการณ์ไม่คาดคิดของเรานั้นต้องเจอกับเหตุการณ์การถูกโจมตีต่อเนื่องทุกวัน รวมถึงช่วยลดความเสี่ยงที่จะถูกโจมตี และช่วยกู้คุณสมบัติเว็บและเครือข่ายของลูกค้าให้กลับมาออนไลน์ หลายครั้งที่พวกเขาต้องเสียเวลาไปกับการคิดหาว่าควรติดต่อผู้จำหน่ายบริการรักษาความปลอดภัยรายใดและทีมไหนที่เหมาะสม เราขอประกาศความร่วมมือใหม่กับผู้รับมือเหตุการณ์ไม่คาดคิดชั้นนำอย่าง CrowdStrike, Mandiant และ Secureworks เพื่อการติดต่อไปยังองค์กรเมื่อคุณถูกโจมตีได้อย่างรวดเร็ว และในโอกาสที่จะให้ข้อมูลใหม่นี้ เพื่อนร่วมงานของเรา คุณ James Espinosa ได้เขียน<a href="https://blog.cloudflare.com/targeted-ransomware-attack">โพสต์ที่ยอดเยี่ยมบนบล็อก</a> ว่าด้วยวิธีที่ Cloudflare ช่วยปกป้องลูกค้าจากการโจมตี Ransomware DDoS เอาไว้</p>
	<blockquote><em>"ความรวดเร็วที่บริษัทหนึ่งสามารถระบุหา ตรวจสอบ และแก้ไขปัญหาภัยคุกคามได้อย่างมีส่วนชี้ชัดผลลัพธ์ในปลายทางอย่างยิ่ง ความร่วมมือของเรากับ Cloudflare นั้นทำให้บริษัทต่างๆ สามารถดำเนินการรับมือได้รวดเร็ว และยังสามารถเปิดทำการได้แม้กำลังถูกโจมตี ทำให้พวกเขากลับมาตั้งตัวและดำเนินการตามปกติได้รวดเร็วที่สุด"</em><br>- <em><strong>Thomas Etheridge</strong> </em>รองประธานอาวุโส บริษัท CrowdStrike Services</blockquote>
	<blockquote><em>"ในขณะที่ภัยคุกคามทางไซเบอร์นั้นพัฒนาไปอย่างต่อเนื่อง ความจำเป็นที่องค์กรต่างๆ จะต้องมีแผนรับมือเตรียมไว้ก็เพิ่มมากขึ้นตามไป ความร่วมมือกันระหว่าง Mandiant และ Cloudflare นั้นจะช่วยให้ลูกค้าของเราทั้งคู่ลดความเสี่ยงในการที่การดำเนินธุรกิจของพวกเขาจะถูกคุกคาม เราหวังว่าจะได้เห็นความร่วมมือที่จำเป็นอย่างยิ่งยวดเช่นนี้อีก ที่จะช่วยให้บริษัทต่างๆ เล็งเห็นภัยคุกคามที่มากขึ้นของ Ransomware และ DDoS อย่างทันท่วงที"</em><br><em>- <strong>Marshall Heilman</strong> EVP &amp; หัวหน้าฝ่ายเทคโนโลยี บริษัท Mandiant</em></blockquote>
	<blockquote><em>"การรับมือกับเหตุการณ์ไม่คาดคิดด้วยวิธีเชิงรุกและความเชี่ยวชาญในการทดสอบของ Securework ร่วมกับแพลตฟอร์มสากลอัจฉริยะของ Cloudflare นั้นทำให้ลูกค้าของเราทั้งคู่สามารถลดความเสี่ยงในการถูกโจมตีทางไซเบอร์ได้อย่างดี ความร่วมมือนั้นเป็นกลวิธีที่จำเป็นอย่างยิ่งในการป้องกันภัยคุกคามทางไซเบอร์แบบใหม่ด้วยความรวดเร็วและกลไกอัตโนมัติ"</em><br><em>- <strong>Chris Bell</strong> </em>รองประธาน - Strategic Alliances บริษัท Secureworks</blockquote>
	<h2 id="--1"><strong>แล้วยังไงต่อ</strong></h2>
	<p>โดยสรุป Cloudflare และพาร์ทเนอร์นั้นสร้างความร่วมมือขึ้นเพื่อให้แน่ใจว่าลูกค้าของเราสามารถดำเนินธุรกิจไปได้โดยมีการรักษาความปลอดภัยทางไซเบอร์และความคุ้มครองความเสี่ยงที่เพียงพอ อย่างไรก็ตาม เราจะไม่หยุดอยู่เพียงเท่านี้ ในเดือนต่อไปที่จะมาถึง เราจะลงมือสรรค์สร้างวิธีในการแบ่งปันความรู้ในการป้องกันภัยคุกคามกับพาร์ทเนอร์ป้องกันความเสี่ยงทางไซเบอร์ด้วยโปรแกรมต่างๆ ผ่าน <a href="https://blog.cloudflare.com/th-th/security-center-th-th">ศูนย์กลางด้านการรักษาความปลอดภัย</a>ของเรา และเราต้องการให้ลูกค้าแบ่งปันข้อมูลรูปแบบความปลอดภัยกับพาร์ทเนอร์ของเราได้อย่างไร้กังวลหากพวกเขาต้องการ เพื่อการรับประกันภัยที่ง่ายดายและโปร่งใสมากขึ้น ด้วยขนาดของเครือข่ายของเราและความรุนแรงและหลากหลายของการโจมตีที่เราเห็น เราสามารถมอบข้อมูลเชิงลึกเกี่ยวกับภัยคุกคามแบบลองเทลให้กับพาร์ทเนอร์ของเราได้เป็นอย่างดี</p>
	<p>หากสนใจดูข้อมูลเพิ่มเติม โปรดอ้างอิงจากลิงก์ของพาร์ทเนอร์ (<a href="https://www.at-bay.com/cloudflare?utm_campaign=Cloudflare+Partnership&amp;utm_source=Cloudflare&amp;utm_medium=website&amp;utm_term=AtBayCloudflarePartnership">At-Bay</a>, <a href="https://info.coalitioninc.com/partnership-cloudflare.html">Coalition</a> และ <a href="https://cowbell.insure/cloudflare">Cowbell Cyber</a>) หรือดูที่ <a href="https://www.cloudflare.com/partners/cyber-risk">หน้าความร่วมมือในการรับมือความเสี่ยงทางไซเบอร์</a>. หากคุณสนใจร่วมเป็นพาร์ทเนอร์กับเรา โปรดกรอกข้อมูลใน<a href="https://www.cloudflare.com/partners/technology-partners">แบบฟอร์มนี้</a></p>
	<p>....</p>
	<p>แหล่งที่มา:</p>
	<p>1<a href="https://www.wsj.com/articles/suspected-ransomware-payments-for-first-half-of-2021-total-590-million-11634308503">https://www.wsj.com/articles/suspected-ransomware-payments-for-first-half-of-2021-total-590-million-11634308503</a></p>
	<p>Gallagher, Cyber Insurance Market Update, Mid-year 2021</p>
	<p>2<a href="https://www.ajg.com/us/news-and-insights/2021/aug/global-cyber-market-update">https://www.ajg.com/us/news-and-insights/2021/aug/global-cyber-market-update/</a></p>
	<p>3<a href="https://searchsecurity.techtarget.com/news/252507932/Cyber-insurance-premiums-costs-skyrocket-as-attacks-surge">https://searchsecurity.techtarget.com/news/252507932/Cyber-insurance-premiums-costs-skyrocket-as-attacks-surge</a></p>
</div>