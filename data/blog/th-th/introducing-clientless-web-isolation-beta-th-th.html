<div class="mb2 gray5 ">1 นาทีที่อ่าน</div>
<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2021/12/image1-38.png" class="kg-image" alt="Introducing Clientless Web Isolation" loading="lazy"></figure>
	<p>วันนี้ เรารู้สึกตื่นเต้นกับการประกาศเปิดตัว Clientless Web Isolation เวอร์ชันเบต้าของ Cloudflare การเชื่อมต่อแบบใหม่สำหรับ Browser Isolation ที่มาพร้อมกับ Zero Trust Network Access (ZTNA) ที่มีประโยชน์ในการป้องกันการโจมตีแบบ Zero-day ฟิชชิ่ง และการรั่วไหลของข้อมูลจากการเรียกดูระยะไกลสำหรับผู้ใช้ในทุกอุปกรณ์และการเรียกดูเว็บไซต์ทั้งหมด ไม่ว่าจะเป็นแอปภายในหรือแอปพลิเคชัน SaaS เข้าถึงประโยชน์ทั้งหมดโดยไม่ต้องติดตั้งซอฟต์แวร์หรือกำหนดค่าใบรับรองใดๆ บนอุปกรณ์ปลายทาง</p>
	<h3 id="-"><strong>การเข้าถึงที่ปลอดภัยสำหรับอุปกรณ์ที่ได้รับการจัดการและไม่ได้รับการจัดการ</strong></h3>
	<p>ในช่วงต้นปี 2021 Cloudflare ได้ประกาศการใช้งานทั่วไปของ Browser Isolation ซึ่งเป็นเบราว์เซอร์ระยะไกลที่รวดเร็วและปลอดภัยที่มาพร้อมกับแพลตฟอร์ม Zero Trust ของ Cloudflare แพลตฟอร์มนี้ — หรือที่เรียกว่า <a href="https://www.cloudflare.com/th-th/teams">Cloudflare for Teams</a> — เป็นแพลตฟอร์มที่รวมการเข้าถึงอินเทอร์เน็ตที่ปลอดภัยเข้ากับโซลูชันเว็บเกตเวย์ที่ปลอดภัยของเรา (<a href="https://www.cloudflare.com/th-th/teams/gateway">เกตเวย์</a>) และการเข้าถึงแอปพลิเคชันที่ปลอดภัยด้วยโซลูชัน ZTNA (<a href="https://www.cloudflare.com/th-th/teams/access">การเข้าถึง</a>)</p>
	<p>โดยทั่วไปแล้ว ผู้ดูแลระบบจะใช้งาน Browser Isolation ด้วยการเปิดใช้ไคลเอ็นต์อุปกรณ์ของ Cloudflare บนอุปกรณ์ปลายทาง เพื่อให้ Cloudflare สามารถให้บริการเป็น DNS ที่ปลอดภัยและพร็อกซีอินเทอร์เน็ต HTTPS ได้ โมเดลนี้ช่วยป้องกันผู้ใช้และแอปพลิเคชันที่ละเอียดอ่อนเมื่อผู้ดูแลระบบจัดการอุปกรณ์ต่างๆ ของทีม และผู้ใช้ปลายทางจะได้สัมผัสกับประสบการณ์ที่ลื่นไหลเหมือนกำลังใช้งานเบราว์เซอร์บนอุปกรณ์ ผู้ใช้แทบจะไม่รู้สึกเลยว่าจริงๆ แล้วกำลังท่องเว็บอยู่บนอุปกรณ์ที่ปลอดภัยซึ่งทำงานอยู่ในศูนย์ข้อมูล Cloudflare บริเวณใกล้เคียง</p>
	<p>การผสานรวมแบบครบวงจรของ Browser Isolation เข้ากับการเข้าถึงอินเทอร์เน็ตที่ปลอดภัยทำให้เป็นเรื่องง่ายสำหรับผู้ดูแลระบบที่จะใช้งาน Browser Isolation ภายในทีม โดยที่ผู้ใช้ไม่รู้สึกเลยว่ากำลังจริงๆ แล้วกำลังท่องเว็บอยู่บนอุปกรณ์ที่ปลอดภัยซึ่งอยู่ในศูนย์ข้อมูล Cloudflare บริเวณใกล้เคียง อย่างไรก็ตาม การจัดการไคลเอนต์ปลายทางอาจเพิ่มค่าใช้จ่ายในการกำหนดค่าสำหรับผู้ใช้อุปกรณ์ที่ไม่ได้รับการจัดการ หรือผู้รับเหมาบนอุปกรณ์ที่ได้รับการจัดการโดยองค์กรบุคคลที่สามได้</p>
	<p>Clientless Web Isolation ของ Cloudflare จะช่วยเพิ่มประสิทธิภาพการเชื่อมต่อกับเบราว์เซอร์ระยะไกลผ่านไฮเปอร์ลิงก์ (เช่น <em>https://&lt;your-auth-domain&gt;.cloudflareaccess.com/browser</em>) เมื่อผู้ใช้ได้ยืนยันตัวตนผ่าน Cloudflare Access ที่รองรับ <a href="https://developers.cloudflare.com/cloudflare-one/identity">ผู้ให้บริการพิสูจน์และยืนยันตัวตน</a>เบราว์เซอร์ของผู้ใช้จะใช้ HTML5 ในการสร้างการเชื่อมต่อที่มีเวลาแฝงต่ำกับเบราว์เซอร์ระยะไกลที่โฮสต์ในศูนย์ข้อมูล Cloudflare บริเวณใกล้เคียง โดยไม่ต้องติดตั้งซอฟแวร์ใดๆ ไม่มีเซิร์ฟเวอร์ที่ต้องจัดการหรือปรับขนาด หรือภูมิภาคที่ต้องกำหนดค่า</p>
	<h3 id="--1"><strong>เรียกดูลิงก์ที่มีความเสี่ยงสูงได้อย่างปลอดภัย</strong></h3>
	<p>เพียงการคลิกลิงก์ในอีเมลหรือเว็บไซต์ก็ทำให้เบราว์เซอร์ของคุณดาวน์โหลดและเรียกใช้เพย์โหลดของเนื้อหาเว็บที่ใช้งานอยู่ได้ ซึ่งสามารถทำให้เกิดภัยคุกคามแบบ Zero-day ที่ไม่รู้จักและสร้างช่องโหว่ให้กับอุปกรณ์ปลายทางได้</p>
	<p>สามารถเริ่มใช้งาน Clientless Web Isolation ของ Cloudflare ได้ผ่าน URL ที่มีคำนำหน้า (เช่น <em>https://&lt;your-auth-domain&gt;.cloudflareaccess.com/browser/https://www.example.com</em>) เพียงแค่กำหนดค่าบล็อกเพจที่กำหนดเอง เกตเวย์อีเมล หรือเครื่องมือทิกเก็ตของคุณเพื่อใส่คํานําหน้าลิงก์ที่มีความเสี่ยงสูงด้วย Browser Isolation ก็จะเป็นการส่งการคลิกที่มีความเสี่ยงสูงไปยังเบราว์เซอร์ระยะไกลโดยอัตโนมัติ ซึ่งเป็นการป้องกันอุปกรณ์ปลายทางจากรหัสที่เป็นอันตรายที่อาจปรากฏในลิงก์เป้าหมาย</p>
	<figure class="kg-card kg-image-card"><img src="https://blog.cloudflare.com/content/images/2021/12/image2-21.png" class="kg-image" alt="Screenshot of clientless web isolation homepage" loading="lazy"></figure>
	<p>ที่ Cloudflare เราใช้ผลิตภัณฑ์ Cloudflare ในการปกป้อง Cloudflare และยังใช้วิธีการ Clientless Web Isolation นี้สำหรับกิจกรรมการตรวจสอบความปลอดภัยของเราเอง การใส่คำนำหน้าลิงก์ที่มีความเสี่ยงสูงด้วยโดเมนการตรวจสอบสิทธิ์ของเราจะทำให้ทีมความปลอดภัยของเราสามารถตรวจสอบเว็บไซต์ที่อาจเป็นอันตรายและและไซต์ฟิชชิ่งได้อย่างปลอดภัย</p>
	<p>ยังไม่เคยมีรหัสที่มีความเสี่ยงเข้าถึงอุปกรณ์ของพนักงานได้ และเมื่อสิ้นสุดการตรวจสอบ ระบบจะยุติการใช้งานเบราว์เซอร์ระยะไกลและรีเซ็ตเป็นสภาพที่รับรู้ว่าปลอดภัยสำหรับการตรวจสอบครั้งถัดไป</p>
	<h3 id="-zero-trust-"><strong>การเข้าถึงแบบ Zero Trust ที่เชื่อมโยงกันทั้งระบบและการเรียกดูระยะไกล</strong></h3>
	<p>ณ เวลาที่ข้อมูลของบริษัทมีการเข้าถึงจากเฉพาะอุปกรณ์ที่ได้รับการจัดการ ก็มีการผ่านเครื่องข่ายที่ควบคุมภายในไปเป็นเวลานานแล้ว องค์กรต่างๆ อาศัยการควบคุมสภาพของอุปกรณ์ที่เข้มงวดเพื่อตรวจสอบว่าการเข้าถึงแอปพลิเคชันที่เกิดจากเฉพาะอุปกรณ์ที่ได้รับการจัดการนั้นมีเครื่องมือบางอย่างในการสนับสนุนกลุ่มพนักงาน BYOD หรือผู้รับเหมา ก่อนหน้านี้ ผู้ดูแลระบบได้แก้ไขปัญหาด้วยการใช้งานสภาพแวดล้อมโครงสร้างพื้นฐานเดสก์ท็อปเสมือน (VDI) ที่ใช้ทรัพยากรและค่าใช้จ่ายสูงมาก</p>
	<p>นอกจากนี้ เมื่อเป็นการรักษาความปลอดภัยการเข้าถึงแอปพลิเคชัน Cloudflare Access เป็นผู้เชี่ยวชาญในการใช้นโยบายการให้สิทธิ์ตามความจำเป็นที่กำหนดค่าเริ่มต้นเป็นปฏิเสธกับแอปพลิเคชันบนเว็บ โดยไม่ต้องติดตั้งซอฟต์แวร์ไคลเอ็นต์ใดๆ บนอุปกรณ์ผู้ใช้</p>
	<p>Clientless Web Isolation ของ Cloudflare จะแบ่งกลุ่มกรณีการใช้งาน ZTNA เพื่อให้แอปพลิเคชันได้รับการป้องกันโดยใช้ <a href="https://developers.cloudflare.com/cloudflare-one/tutorials/require-swg#build-a-gateway-rule-in-access">Access และ Gateway</a> เพื่อใช้ประโยชน์จาก<a href="https://docs.google.com/document/d/1YzcoC5WVxCYtVSriZW0ETeTzX9HEVxjKXdAEGeND3l8/edit">การควบคุมการคุ้มครองข้อมูล</a>ของ Browser Isolation เช่น การควบคุมการพิมพ์บนอุปกรณ์ ข้อจำกัดการอัปโหลด / ดาวน์โหลดคลิปบอร์ดและไฟล์เพื่อป้องกันการถ่ายโอนข้อมูลที่ละเอียดอ่อนไปยังอุปกรณ์ที่ไม่ได้รับการจัดการ</p>
	<p>สามารถเพิ่มลิงก์แบบแยกได้ที่<a href="https://developers.cloudflare.com/cloudflare-one/applications/app-launcher">ตัวเปิดใช้แอป</a> Access ให้เป็น<a href="https://developers.cloudflare.com/cloudflare-one/applications/bookmarks">บุ๊กมาร์ก</a>ได้อย่างง่ายดาย ทำให้ทีมของคุณและผู้รับเหมาเข้าถึงไซต์ต่างๆ ได้อย่างง่ายดายเพียงคลิกเดียว</p>
	<figure class="kg-card kg-image-card"><img src="https://blog.cloudflare.com/content/images/2021/12/image3-13.png" class="kg-image" alt="Screenshot of Access App Launcher bookmark linking to Browser Isolation" loading="lazy"></figure>
	<p>และสุดท้าย เพียงเพราะเบราว์เซอร์ระยะไกลช่วยลดผลกระทบของช่องโหว่ ไม่ได้หมายความว่าควรมีการเข้าถึงอินเทอร์เน็ตที่ไม่ได้รับการจัดการ การรับส่งข้อมูลทั้งหมดจากเบราว์เซอร์ระยะไกลไปยังเว็บไซต์เป้าหมายนั้นปลอดภัย ได้รับการตรวจสอบ และได้รับการบันทึกโดยโซลูชัน SWG (Gateway) ของ Cloudflare เพื่อให้แน่ใจว่าภัยคุกคามที่ทราบได้รับการคัดกรองด้วยนโยบาย HTTP และ <a href="https://developers.cloudflare.com/cloudflare-one/policies/filtering/http-policies/antivirus-scanning">การสแกนการป้องกันไวรัส</a></p>
	<h3 id="-clientless-web-isolation-"><strong>ร่วมใช้งาน Clientless Web Isolation เวอร์ชันเบต้า</strong></h3>
	<p>Clientless Web Isolation จะพร้อมใช้งานสำหรับผู้สมัครใช้บริการ Cloudflare for Teams ที่ได้เพิ่ม Browser Isolation ไปยังแผน เราจะเปิดให้มีการเข้าถึง Clientless Web Isolation ของ Cloudflare เวอร์ชันเบต้าในเร็วๆ นี้ หากคุณสนใจเข้าร่วม <a href="https://www.cloudflare.com/zero-trust/lp/clientless-web-isolation-beta">สมัครใช้งานที่นี่</a> เพื่อรับข่าวสารจากเราเป็นคนแรก</p>
	<p>เรารู้สึกตื่นเต้นเกี่ยวกับกรณีการใช้งานของการเรียดูที่ปลอดภัยและการเข้าถึงแอปพลิเคชันสำหรับโมเดล Clientless Web Isolation ของเรา ขณะนี้ ทีมทุกขนาดสามารถส่งการเชื่อมต่อ Zero Trust ที่ราบรื่นไปยังอุปกรณ์ที่ไม่ได้รับการจัดการได้ทุกที่บนโลก<br></p>
</div>