<div class="mb2 gray5">1 min read</div>
<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2021/12/image1-64.png" class="kg-image" alt="What’s new with Cloudflare Notifications?" loading="lazy"></figure>
	<p>ย้อนไปเมื่อปี 2019 เรา <a href="https://blog.cloudflare.com/new-tools-to-monitor-your-server-and-avoid-downtime">เราเขียนบล็อกเกี่ยวกับศูนย์แจ้งเตือนใหม่ของเรา</a> เพื่อเป็นศูนย์กลางในการสร้างการแจ้งเตือนบนบัญชีของคุณ ตั้งแต่นั้นเป็นต้นมาเราได้พูดเกี่ยวกับการแจ้งเตือนแบบใหม่ที่คุณสามารถติดตั้งได้ แต่ไม่ค่อยพูดเกี่ยวกับการอัปเดตแพลตฟอร์มการแจ้งเตือน ดังนั้น มีอะไรใหม่ในการแจ้งเตือน?</p>
	<figure class="kg-card kg-image-card kg-width-wide"><img src="https://blog.cloudflare.com/content/images/2021/12/image3-31.png" class="kg-image" alt="" loading="lazy"></figure>
	<h3 id="-"><strong>ทำไมเราถึงให้ความสนใจกับการแจ้งเตือน</strong></h3>
	<p>เรารู้ว่าการแจ้งเตือนเป็นสิ่งที่สำคัญมากต่อลูกค้าของเรา Cloudflare อยู่ตรงกลางระหว่างทรัพย์สินทาง Internet ของคุณกับคนทั้งโลก เมื่อมีบางอย่างผิดปกติ คุณต้องการรู้ในทันทีเพราะมันอาจส่งผลกระทบครั้งใหญ่ต่อผู้ใช้ของคุณได้ แต่คุณไม่อยากนั่งเฝ้า แดชบอร์ด Cloudflare ทั้งวัน กดรีเฟรชหน้าการวิเคราะห์ซ้ำๆ เพื่อให้มั่นใจว่าคุณจะไม่พลาดสิ่งสำคัญใดๆ การแจ้งเตือนจึงจะเข้ามามีส่วนช่วยในจุดนี้ แทนที่จะต้องนั่งเฝ้าทรัพย์สินทาง Internet ของคุณ คุณต้องการให้ Cloudflare แจ้งคุณโดยตรงเมื่อมีบางอย่างผิดปกติเกิดขึ้น</p>
	<p>Cloudflare มีการแจ้งเตือนหลายประเภทเพื่อให้คุณมั่นใจได้ว่าคุณจะไม่พลาดข้อมูลสำคัญใดๆ เรามีการแจ้งเตือนที่จะบอกคุณว่า <a href="https://blog.cloudflare.com/announcing-ddos-alerts">คุณถูกปฏิเสธการให้บริการแบบกระจาย</a> หรือว่า <a href="https://blog.cloudflare.com/get-notified-when-your-site-is-under-attack">ไฟร์วอลล์บล็อกการร้องขอมากกว่าปกติ</a> หรือว่า <a href="https://blog.cloudflare.com/smarter-origin-service-level-monitoring">พบข้อผิดพลาดข้อมูลต้นทางระดับสูงกว่า 5xx ข้อผิดพลาด</a> หรือแม้แต่ว่า <a href="https://blog.cloudflare.com/introducing-workers-usage-notifications">การใช้งาน CPU ของสคริปต์ Workers สูงกว่าปกติ</a> เราได้เพิ่มการแจ้งเตือนอย่างต่อเนื่อง ดังนั้นอย่าลืมตรวจสอบ <a href="https://developers.cloudflare.com/fundamentals/notifications/notification-available" target="_blank">เอกสารการพัฒนา Cloudflare</a> ของเราเพื่อดูว่ามีอะไรใหม่!</p>
	<h3 id="-webhook"><strong>หมดยุคของอีเมลแล้ว สมัยนี้ต้อง Webhook</strong></h3>
	<p>เรามีการแจ้งเตือนที่ยอดเยี่ยมนี้แล้ว แต่ <em>วิธี</em>ที่จะแจ้งเกี่ยวกับกิจกรรมนั้นเป็นอย่างไร? คำตอบสุดคลาสสิกคงเป็น "เราส่งอีเมลถึงคุณ" ลูกค้าของเราสามารถกำหนดการแจ้งเตือนให้ส่งไปที่อีเมลที่ต้องการได้</p>
	<p>อย่างไรก็ตาม อีเมลนั้นไม่ใช้ตัวเลือกที่ดีที่สุด จะเกิดอะไรขึ้นหากอีเมลถูกส่งไปที่สแปม หรือถูกจัดไปอยู่ในโฟลเดอร์อื่นที่คุณไม่ได้เปิดดูบ่อยๆ จะเป็นอย่างไรหากคุณคือคนที่ไม่เคยเคลียร์กล่องข้อความขาเข้าเลย และมีอีเมลที่ยังไม่ได้อ่านอยู่กว่าสี่พันอีเมลที่อาจทำให้อีเมลสำคัญใหม่ๆ ที่ส่งเข้ามาคลาดสายตาไป คุณต้องการวิธีที่การแจ้งเตือนจะส่งตรงไปยังแพลตฟอร์มการส่งข้อความที่คุณเปิดดูมากที่สุด ไม่ว่าจะเป็น Slack หรือ Microsoft Teams หรือ Discord หรืออย่างอื่นทั้งหมด สำหรับลูกค้าแผนมืออาชีพ ธุรกิจ และองค์กร Webhook จะเข้ามาช่วยในจุดนี้</p>
	<p>Webhook นั้นทรงพลังอย่างไม่น่าเชื่อ! Webhook เป็น API ประเภทหนึ่งที่มีพฤติกรรมที่เรียบง่ายและมีมาตรฐาน ซึ่งจะอนุญาตให้การบริการหนึ่ง (Cloudflare) ส่งข้อมูลกิจกรรมตรงไปยังการบริการอื่นได้ การบริการปลายทางสามารถเป็นอะไรก็ได้ ทั้งแพลตฟอร์มการส่งข้อความ ระบบการจัดการข้อมูล ระบบเวิร์กโฟลว์อัตโนมัติ หรือแม้แต่ API ภายในของคุณ</p>
	<p>ในขณะที่ Cloudflare มีการรับรองที่ยอดเยี่ยมมาระยะหนึ่งแล้วสำหรับการใช้ Webhook ใน Slack, Microsoft Teams, Google Chat และ API ของลูกค้า เมื่อเร็วๆ นี้ เราได้เพิ่มการรองรับ DataDog, Discord, OpsGenie และ Splunk อีกด้วย คุณสามารถอ่านข้อมูลเพิ่มเติมสำหรับวิธีการติดตั้ง Webhook ประเภทต่างๆ ได้ที่ <a href="https://developers.cloudflare.com/fundamentals/notifications/configure-webhooks" target="_blank">เอกสารการพัฒนา Cloudflare</a></p>
	<p>เพราะ Webhook นั้นใช้งานได้หลากหลาย และยิ่งมีผู้ใช้งานมากขึ้นเรื่อยๆ จำนวน Webhook กำหนดค่าไว้ในระบบการแจ้งเตือนของ Cloudflare เป็นสองเท่าของค่าปกติ ทุกๆ สามเดือน ลูกค้าสามารถสร้าง Webhook ได้ในแท็บ การแจ้งเตือนในแดชบอร์ด</p>
	<figure class="kg-card kg-image-card kg-width-wide"><img src="https://blog.cloudflare.com/content/images/2021/12/image2-47.png" class="kg-image" alt="" loading="lazy"></figure>
	<h3 id="--1"><strong>คนที่ลืมประวัติศาสตร์ถูกกำหนดให้ทำมันซ้ำอีก</strong></h3>
	<p>Webhook นั้นเจ๋งมาก แต่ก็ยังมีข้อผิดพลาดอยู่ จะเกิดอะไรขึ้นหากคุณได้รับการแจ้งเตือนและเผลอลบมันไป หรือเมื่อมีพนักงานใหม่ในบริษัทคุณ แต่คุณลืมอัปเดตการตั้งค่าการแจ้งเตือนให้ส่งไปให้พนักงานใหม่ด้วย</p>
	<p>ก่อนหน้านี้ การแจ้งเตือนของ Cloudflare ทั้งหมดจะเกิดขึ้นในเวลาหนึ่ง เราส่งการแจ้งเตือนด้วยวิธีการที่คุณต้องการและเราก็จะไม่เห็นการแจ้งเตือนนั้นอีกต่อไป ถ้าการแจ้งเตือนนั้นหายไปจากปลายทาง เราไม่มีทางที่จะช่วยกู้ข้อมูลที่อยู่ในนั้นคืนมาได้เลย</p>
	<p>ประวัติการแจ้งเตือนจึงเข้ามาแก้ปัญหานี้โดยเฉพาะ ผู้ใช้สามารถดูรายการบันทึกการแจ้งเตือนที่ถูกส่งไปได้ เวลาที่ส่ง และใครเป็นคนส่ง ลูกค้าที่ใช้งานแผนฟรี มืออาชีพ หรือธุรกิจ จะสามารถดูประวัติการแจ้งเตือนได้เป็นเวลา 30 วัน ลูกค้าแผนองค์กรจะสามารถดูประวัติการแจ้งเตือนได้ 90 วัน</p>
	<figure class="kg-card kg-image-card kg-width-wide"><img src="https://blog.cloudflare.com/content/images/2021/12/image4-27.png" class="kg-image" alt="" loading="lazy"></figure>
	<p>ตอนนี้ ประวัติการแจ้งเตือนสามารถ <a href="https://api.cloudflare.com/#notification-history-properties" target="_blank">ใช้งานได้ผ่าน API</a> เท่านั้น แต่โปรดติดตามการอัปเดตโดยตรงที่ แดชบอร์ด Cloudflare!<br></p>
</div>