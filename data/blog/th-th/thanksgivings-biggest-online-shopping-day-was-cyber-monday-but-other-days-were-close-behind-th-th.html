<div class="post-content lh-copy gray1">
	<figure class="kg-card kg-image-card"><img src="https://blog.cloudflare.com/content/images/2021/11/Online-Shopping-2.png" class="kg-image"></figure>
	<p>เข้าเดือนพฤศจิกายนแล้ว อุณหภูมิเริ่มเย็นลงเรื่อย ๆ ในความรู้สึกของประชากรค่อนโลก (ซึ่ง 87% อาศัยอยู่ในซีกโลกเหนือ) และคนอีกจำนวนมากก็เริ่มเตรียมพร้อมสำหรับเทศกาลแห่งความสุขที่กำลังจะมาถึง และสิ่งที่มาพร้อมกับเทศกาลนี้คือการรับส่งข้อมูลทางอินเทอร์เน็ตที่เปลี่ยนแปลงไปอย่างเด่นชัด โดยเฉพาะการรับส่งข้อมูลเพื่อการช้อปปิ้งออนไลน์</p>
	<p>คำถามคือ แล้ววันไหนของเดือนพฤศจิกายนที่เว็บไซต์ธุรกิจอีคอมเมิร์ซในสหรัฐฯ มีการรับส่งข้อมูลกันอย่างคับคั่งที่สุด และทั่วโลกล่ะเป็นอย่างไร เราใช้อินเทอร์เน็ตมือถือกันมากขึ้นในช่วงนี้รึเปล่า และวันไหนที่ช้อปออนไลน์กันคึกคักที่สุด วันแบล็คฟรายเดย์ครองแชมป์รึเปล่า</p>
	<p>เราจะใช้ <a href="https://radar.cloudflare.com/" target="_blank">Cloudflare Radar เพื่อพิจารณาคำถามเหล่านั้น</a> <a href="https://www.statista.com/statistics/379046/worldwide-retail-e-commerce-sales/" target="_blank">อีคอมเมิร์ชกำลังขยายตัวและทำสถิติสูงสุดตลอดกาล</a>โดยเฉพาะหลัง<a href="https://unctad.org/news/covid-19-has-changed-online-shopping-forever-survey-shows" target="_blank">การระบาด</a>ของไวรัสสายพันธุ์ใหม่จนปลุกกระแสกระบวนการเปลี่ยนแปลงทางดิจิทัล (อีคอมเมิร์ซมียอดขายเพิ่มขึ้น <a href="https://en.wikipedia.org/wiki/COVID-19_pandemic" target="_blank">32.4%</a> ในสหรัฐฯ เมื่อปี 2020 และ<a href="https://www2.deloitte.com/us/en/pages/about-deloitte/articles/press-releases/deloitte-holiday-retail-sales-expected-increase-seven-to-nine-percent.html" target="_blank">คาดว่า</a>จะเติบโตอีกในปีนี้)</p>
	<h2 id="-"><strong>ไซเบอร์มันเดย์ ผู้คว้าชัยใน ‘นาทีสุดท้าย’</strong></h2>
	<p>มาเริ่มต้นด้วยอีคอมเมิร์ซ โดยเราได้เพิ่มแผนผังลงใน <a href="https://radar.cloudflare.com/" target="_blank">Radar</a> ที่แสดงแนวโน้มของอีคอมเมิร์ซที่เรียงตามประเทศ ซึ่งแนวโน้มในทั่วโลกค่อนข้างโดดเด่น โดยไซเบอร์มันเดย์หรือวันที่จะมีการกระหน่ำลดราคากันจนนาทีสุดท้าย คือฝ่ายที่ชนะอย่างใสสะอาด</p>
	<h4 id="--1"><strong>วันยอดนิยมสำหรับอีคอมเมิร์ซในทั่วโลก</strong></h4>
	<p>#1. วันไซเบอร์มันเดย์ ซึ่งตรงกับวันจันทร์ที่ 29 พฤศจิกายน</p>
	<p>#2. วันจันทร์ที่ 22 พฤศจิกายน</p>
	<p>#3. วันแบล็คฟรายเดย์ ซึ่งตรงกับวันศุกร์ที่ 26 พฤศจิกายน แต่วันที่ 24 พฤศจิกายนถือว่าใกล้เคียงกับวันแบล็คฟรายเดย์มาก จะว่าไปแล้วนี่คือสัปดาห์ที่ดีมากในแง่ของการรับส่งข้อมูลอีคอมเมิร์ซ</p>
	<figure class="kg-card kg-image-card"><img src="https://blog.cloudflare.com/content/images/2021/11/Untitled.png" class="kg-image"></figure>
	<h2 id="-november-e-commerce-traffic-rain-"><strong>สหรัฐฯ: November e-commerce traffic ‘rain’</strong></h2>
	<p>เมื่อหันมาพิจารณาที่ประเทศสหรัฐอเมริกาซึ่งสถาปนาวันแบล็คฟรายเดย์ (วันถัดจากวันขอบคุณพระเจ้าที่นับแต่นั้นมาได้<a href="https://www.history.com/news/black-friday-thanksgiving-origins-history" target="_blank">กลายเป็น</a>“ตลาดค้าปลีกใหญ่" ในอีกหลายประเทศ) แต่ถ้าเราดูตลอดทั้งเดือนพฤศจิกายนนั้น แนวโน้มจะต่างออกไปเล็กน้อย</p>
	<h4 id="--2"><strong>วันอีคอมเมิร์ซยอดนิยมในสหรัฐฯ</strong></h4>
	<p>#1. วันไซเบอร์มันเดย์ที่ 29 พฤศจิกายน</p>
	<p>#2. วันอังคารที่ 2 พฤศจิกายน</p>
	<p>#3. วันจันทร์ที่ 1 พฤศจิกายน</p>
	<figure class="kg-card kg-image-card"><img src="https://blog.cloudflare.com/content/images/2021/11/Untitled--1-.png" class="kg-image"></figure>
	<p>สัปดาห์แบล็คฟรายเดย์มีผลกระทบมากต่อการรับส่งข้อมูลอีคอมเมิร์ซ แต่นอกจากวันไซเบอร์มันเดย์ที่เป็นผู้ชนะอย่างใสสะอาดแล้ว ข้าง ๆ โพเดียมกลับมีคู่แข่งอย่างสองวันแรกของเดือนพฤศจิกายนร่วมอยู่ด้วย การสัญจรของข้อมูลคับคั่งมากในระหว่างวันเหล่านั้น แต่ระดับควาสมคับคั่งตลอด 5 วันของสัปดาห์แบล็คไฟร์เดย์ค่อนข้างจะเสถียร</p>
	<p>ถ้าดูแค่สัปดาห์ที่แล้ว วันแบล็คฟรายเดย์ไม่ใช่วันยอดนิยมที่สุด แต่เป็นวันจันทร์ที่ 22 พฤศจิกายนต่างหาก ไม่ใช่เรื่องที่น่าประหลาดใจเพราะนักช้อปก็<a href="https://www.reuters.com/world/us/us-black-friday-shoppers-tapered-online-splurge-some-returned-stores-2021-11-27/" target="_blank">“กลับไปหน้าร้านค้า”</a> อีกครั้งในวันแบล็คฟรายเดย์ 2021 โดยไม่ได้ช้อปออนไลน์เลย</p>
	<p>แต่กระนั้นก็ตามวันแบล็คฟรายเดย์ 2021 ก็ยังเป็นวันที่มีความคับคั่งอยู่ตลอดทั้งวัน เส้นที่ปรากฏในแผนผังถัดไปคือข้อมูลของวันที่ 26 พฤศจิกายน (แบล็คฟรายเดย์) ตลอดหลายชั่วโมงหลังเวลา 12.00 น. ตามเขตเวลา UTC ซึ่งก็คือเวลาเช้าตรู่ในสหรัฐฯ มากกว่าในหลายวันก่อนหน้านั้น</p>
	<figure class="kg-card kg-image-card"><img src="https://blog.cloudflare.com/content/images/2021/11/Untitled--2-.png" class="kg-image"></figure>
	<p>ตัวอย่างเช่น ถ้าดูตรงเวลา 00:00 น. ตามเขตเวลา UTC ในวงกลมสีแดง (เวลา 19:00 น. สำหรับเวลา US East Coast และเวลา 16:00 น. สำหรับเวลา US West Coast) ช่วงเย็นของวันแบล็คฟรายเดย์ครึกครื้นที่สุดในสัปดาห์ มากกว่าวันที่ 22 พฤศจิกายนด้วยซ้ำ โดยสองสามวันก่อนหน้านั้น มีเพียงวันไซเบอร์มันเดย์เท่านั้นที่คึกคัก (มากๆ) มากกว่าวันแบล็คฟรายเดย์</p>
	<p>และเรายังเห็นว่าเกิดภาวะ "ชะงักงันชั่วคราว" ในกิจกรรมการช้อปปิ้งออนไลน์ในวันขอบคุณพระเจ้า (เราเขียนถึงเรื่องนี้ไว้ใน<a href="https://blog.cloudflare.com/how-the-us-paused-shopping-and-browsing-for-thanksgiving/"> Blog </a>)</p>
	<h2 id="2021-"><strong>2021: แล้วที่สหราชอาณาจักร ฝรั่งเศส เยอรมนีหรืออินเดียล่ะเป็นอย่างไรบ้าง</strong></h2>
	<p>Radar ซึ่งเป็นเครื่องมือใหม่สำหรับเว็บไซต์อีคอมเมิร์ซจะช่วยให้ทุกคนเห็นแนวโน้มที่เกิดขึ้นในประเทศตนเองโดยการมองย้อนกลับไปดูก่อนหน้านั้น 7 วันหรือ 30 วัน เรายกตัวอย่างที่น่าสนใจได้โดยดูจากบางประเทศ</p>
	<p>เช่นในสหราชอาณาจักร วันที่ช้อปปิ้งกันคึกคักที่สุดคือวันแบล็คฟรายเดย์ ตามด้วยวันไซเบอร์มันเดย์</p>
	<figure class="kg-card kg-image-card"><img src="https://blog.cloudflare.com/content/images/2021/11/Untitled--3-.png" class="kg-image"></figure>
	<p>ใน<a href="https://radar.cloudflare.com/de?date_filter=last_30_days" target="_blank">เยอรมนี</a>วันแบล็คฟรายเดย์ 2021 ตามด้วยวันไซเบอร์มันเดย์คือสองวันที่คึกคักที่สุดแม้ช่วงที่พีคกว่านี้คือวันที่ 2 พฤศจิกายน</p>
	<p>ในประเทศเพื่อนบ้าน เทรนในวันเหล่านี้กลับ ‘ลดลง’ ใน<a href="https://radar.cloudflare.com/fr?date_filter=last_30_days" target="_blank">ฝรั่งเศส</a> วันยอดนิยมที่สุดของอีคอมเมิร์ซคือวันพฤหัสฯ ที่ 18 พฤศจิกายน และวันอังคารที่ 23 พฤศจิกายน ซึ่งทั้งวันสองนี้มีการช้อปปิ้งออนไลน์กันคึกคักมากกว่าวันแบล็คฟรายเดย์หรือวันไซเบอร์มันเดย์ด้วยซ้ำ และที่เห็นชัดเจนอีกอย่างหนึ่งคือ ปริมาณการใช้อินเทอร์เน็ตตลอดสัปดาห์แบล็คฟรายเดย์เพิ่มขึ้นอย่างยั่งยืน</p>
	<p>ตอนนี้ มา ‘ส่อง’ ที่<a href="https://radar.cloudflare.com/in?date_filter=last_30_days" target="_blank">อินเดีย</a>กัน ซึ่งถือเป็น<a href="https://www.statista.com/statistics/534123/e-commerce-share-of-retail-sales-worldwide/" target="_blank">ตลาดค้าปลีกออนไลน์ที่เติบโตเร็วที่สุด</a>ในโลก และสัปดาห์แบล็คฟรายเดย์ของอินเดียถือเป็นสัปดาห์ที่ดีที่สุดของเดือนแห่งการช้อปปิ้งออนไลน์ วันไซเบอร์มันเดย์คือวันช้อปปิ้งยอดนิยม ตามด้วยวันพุธที่ 24 พฤศจิกายน และมีวันแบล็คฟรายเดย์รวมอยู่ด้วย</p>
	<p>แต่ดูเหมือนญี่ปุ่นจะเป็นข้อยกเว้น ช่วงเริ่มต้นสัปดาห์แบล็คฟรายเดย์และช่วงท้ายของสัปดาห์ก่อนหน้ากลับเป็นช่วงทการช้อปปิ้งออนไลน์กันอย่างคึกคักมากกว่า โดยวันที่ 18, 23 และ 20 พฤศจิกายนดีกว่าวันแบล็คฟรายเดย์หรือวันไซเบอร์มันเดย์อยู่มาก</p>
	<figure class="kg-card kg-image-card"><img src="https://blog.cloudflare.com/content/images/2021/11/Untitled--4-.png" class="kg-image"></figure>
	<h2 id="--3"><strong>การรับส่งข้อมูลบนอุปกรณ์เคลื่อนที่เพิ่มขึ้นในช่วงปลายเดือนพฤศจิกายน</strong></h2>
	<p>มีการโพสต์บล็อกล่าสุดที่พูดถึง<a href="https://blog.cloudflare.com/where-mobile-traffic-more-and-less-popular/">ประเทศที่การช้อปปิ้งออนไลน์เป็นเรื่องยอดนิยมที่สุด</a> และไม่เป็นที่นิยมเลย และเป็นอย่างไรใน<a href="https://blog.cloudflare.com/when-students-go-back-to-school-mobile-usage-goes-down/">เดือนกันยายนนเมื่อนักเรียนส่วนใหญ่กลับไปเรียนที่โรงเรียน</a> (และคนกลับไปทำงาน) การใช้อุปกรณ์เคลื่อนที่ลดลง ดังนั้น แนวโน้มการใช้อุปกรณ์เคลื่อนที่จึงผันแปรไปตามพฤติกรรมของคน</p>
	<p>แล้วของเดือนพฤศจิกายนล่ะ หากเราดูแนวโน้มทั่วโลก เราจะเห็นได้ชัดเจนว่าหลังวันอาทิตย์ที่ 22 พฤศจิกายน สัดส่วนการรับส่งข้อมูลบนอุปกรณ์เคลื่อนที่เพิ่มขึ้น โดยการรับส่งข้อมูลผ่านอินเทอร์เน็ตจากอุปกรณ์เคลื่อนที่มีสัดส่วนเป็น 55% ของยอดรวมทั้งหมดในสัปดาห์ก่อนหน้านั้น</p>
	<p>สิ่งที่เราเห็นในแผนผังด้านล่างคือ วันแบล็คฟรายเดย์ ซึ่งตรงกับวันศุกร์ที่ 26 พฤศจิกายนมีสัดส่วนการรรับส่งข้อมูบบนอุปกรณ์เคลื่อนที่เพิ่มขึ้นมากกว่า 4% เทียบกับช่วงเดียวกันของเดือนก่อนหน้า เท่ากับว่า ผู้คนต่างใช้อุปกรณ์เคลื่อนที่ของตนเมื่อช้อปออนไลน์มากขึ้นกว่าเดิม คือเพิ่มขึ้น 4%</p>
	<figure class="kg-card kg-image-card"><img src="https://blog.cloudflare.com/content/images/2021/11/Untitled--5-.png" class="kg-image"></figure>
	<p>ตอนนี้กลับไปที่ประเทศสหรัฐอเมริกากัน ซึ่งจะเห็นว่าวันขอบคุณพระเจ้า (ที่เรา<a href="https://blog.cloudflare.com/how-the-us-paused-shopping-and-browsing-for-thanksgiving/">อธิบายไว้ก่อนหน้านี้</a>) มีอิทธิพลมากต่อการรับส่งข้อมูลทางอินเทอร์เน็ต เราจะเห็นแนวโน้มที่ว่านี้ชัดเจนขึ้นโดยเฉพาะในวันขอบคุณพระเจ้าซึ่งตรงกับวันที่ 25 พฤศจิกายน (สัดส่วนการรับส่งข้อมูลบนอุปกรณ์เคลื่อนที่เพิ่มขึ้นกว่า 6%) แต่ก็เกิดขึ้นในวันแบล็คฟรายเดย์ ซึ่งตรงกับวันศุกร์ที่ 26 พฤศจิกายนด้วย แต่พอเข้าวันเสาร์อาทิตย์นั้น ปริมาณการรับส่งข้อมูลบนอุปกรณ์เคลื่อนที่ก็ลดลง</p>
	<figure class="kg-card kg-image-card"><img src="https://blog.cloudflare.com/content/images/2021/11/Untitled--6-.png" class="kg-image"></figure>
	<p>โปรดจำไว้ว่า: คุณสามารถติดตาม <a href="https://radar.cloudflare.com/" target="_blank">Cloudflare Radar</a> เพื่อดูทิศทางของการรรับส่งข้อมูลผ่านอินเทอร์เน็ตในทั่วโลกและในทุกประเทศ<br></p>
</div>